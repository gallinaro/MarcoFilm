---
date: 2020-10-03 18:32:00
layout: post
title: Il cavallo di Torino
subtitle: «Vi è un'insistenza patologica nel riprodurre costantemente le stesse
  azioni nell'attesa che qualcosa di nuovo accada. È una tendenza tipica
  dell'essere umano. Quello che ho fatto nel mio film è stato riprodurre la
  vita.»
description: «Vi è un'insistenza patologica nel riprodurre costantemente le
  stesse azioni nell'attesa che qualcosa di nuovo accada. È una tendenza tipica
  dell'essere umano. Quello che ho fatto nel mio film è stato riprodurre la
  vita.»
image: /assets/img/uploads/il_cavallo_di_torinо.png
optimized_image: /assets/img/uploads/il_cavallo_di_torinо.png
category: film
tags:
  - drammatico
  - Béla Tarr
author: Gally4
paginate: false
---
![](/assets/img/uploads/il-cavallo-di-torino-locandina.jpg)

## Trama in breve

All'uscita dalla sua abitazione di Torino, il 3 gennaio 1889, il filosofo tedesco Friedrich Nietzsche vede un vetturino frustare il suo cavallo ostinato, che rifiuta di muoversi. Nietzsche rimane impressionato dalla violenza dell'uomo e dalla sua volontà di dominare il mondo. Si precipita a fermare il vetturino e singhiozzando abbraccia il cavallo. Il proseguimento del film si collega a questo aneddoto, chiedendosi quale possa essere stato il destino dell'animale.

Un vetturino con un cavallo torna nella sua abitazione di campagna, dove lo aspetta la giovane figlia. Il vento incessante tormenta le loro giornate, che passano tra la monotonia e la pesantezza della loro misera esistenza. Sembra che i protagonisti siano rassegnati, non arriverà mai qualcosa che possa cambiare la loro vita. Un conoscente passa per la loro abitazione e dichiara che la città vicina è in rovina. Denuncia che gli uomini meschini e subdoli hanno corrotto il mondo con le loro azioni e hanno avvelenato la terra; gli uomini nobili e eccellenti si sono estinti, la loro esistenza non ha senso in un mondo in cui l'avidità umana non ha limiti.

Un gruppo di zingari si avvicina alla casa, attinge dell'acqua dal pozzo e vorrebbe portar la ragazza via, con loro. Essi rappresentano la voglia di libertà, il desiderio di fuga verso un mondo migliore, ma non vi è alcuna speranza e il lento deperire di tutto quello che li circonda è una specie di ribellione della natura nei confronti dell'immoralità dell'uomo. Il cavallo smette di nutrirsi, il pozzo si secca, la brace finisce, la luce del sole si spegne.