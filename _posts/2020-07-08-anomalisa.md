---
date: 2020-01-08 14:13:00
layout: post
title: Anomalisa
subtitle: '"Cosa vuol dire essere umani? Cosa vuol dire essere vivi?"'
description: '"Cosa vuol dire essere umani? Cosa vuol dire essere vivi?"'
image: /assets/img/uploads/anomalisa_img.jpg
optimized_image: /assets/img/uploads/anomalisa_img.jpg
category: film
tags:
  - animazione
  - drammatico
  - psicologico
  - Charlie Kaufman
author: Gally4
paginate: false
---
![](/assets/img/uploads/anomalisa_locandina.jpg)

# Trama

Nel 2005, Michael Stone, un celebre oratore motivazionale sull'assistenza clienti si reca a Cincinnati per una conferenza riguardo il suo best seller Come posso aiutarti ad aiutarli?. Nonostante la sua fama e una vita all'apparenza completa da marito e padre, Michael è un uomo molto infelice e stressato in quanto soffre di un particolare disturbo mentale che gli fa vedere tutte le persone con un volto simile e che gli fa sentire parlare con la stessa voce maschile.

Giunto a destinazione, Michael alloggia all'hotel Fregoli (una chiara allusione alla sua Sindrome di Fregoli). Qui, dopo aver parlato con la famiglia al telefono, contatta una vecchia fiamma, Bella, con cui ha avuto una relazione e che non vede più da dieci anni. I due si rivedono al bar dell'albergo, ma lei, covando ancora rancore per essere stata abbandonata da lui, presto se ne va, irritata dall'approccio diretto di Michael. L'uomo decide di fare una passeggiata ed entra in un negozio di giocattoli per comprare un regalo per suo figlio Henry, ma si accorge solo quando entra che si tratta di un negozio di giocattoli sessuali. Ciò nonostante, rimane affascinato da una vecchia sex doll meccanica Geisha esposta dietro il negoziante.

Rientrato nella propria stanza, Michael si fa la doccia e poi, improvvisamente, sente la voce di una donna, diversa da quella di tutti gli altri. Michael cerca di rintracciarla, bussando a ogni stanza del suo piano, fin quando la trova: si tratta di Lisa Hesselman, una donna gentile ma insicura, giunta anch'essa a Cincinnati con la sua amica Emily proprio per assistere alla conferenza di Michael. Lisa è timida e normale, ma Michael la corteggia e la elogia per continuare a sentire ed assaporare la sua voce diversa. I due, attratti l'uno dall'altra, trascorrono la notte assieme e finiscono per avere un rapporto sessuale. Il mattino seguente, Michael ha un incubo in cui metà dal suo volto si distacca e tutte le persone dell'albergo, con la stessa faccia e voce maschile, lo inseguono affermando di amarlo e che lui e Lisa non possono stare insieme.

Il sogno ispira a Michael di pianificare il divorzio per mettersi con Lisa. Purché sia una decisione importante, Michael riesce a spronarla di accettare. Tuttavia, mentre fanno colazione, Michael inizia a notare sottigliezze in Lisa che lo infastidiscono molto quando mangia, ma così facendo la voce di Lisa inizia a diventare maschile e anche il suo volto perde le caratteristiche che la rendevano unica, divenendo via via anch'essa uguale a quella di tutte le altre. Confuso e distrutto dalla "perdita", Michael tiene lo stesso la conferenza per il suo libro, dove perde il filo del discorso ed esprime le sue opinioni politiche ed esistenziali in uno sfogo emotivo, alienando il suo pubblico.

Rientrato a casa, Michael viene accolto da una festa a sorpresa e suo figlio domanda di ricevere il regalo promesso. Michael gli tira fuori la bambola sessuale giapponese, deludendolo, poi si rivolge ai famigliari e agli amici della festa a sorpresa, affermando di non riconoscere nessuno, il che manda su tutte le furie sua moglie Donna. Mentre lei si allontana turbata ed Henry esce a giocare, Michael osserva la bambola giapponese, che si attiva mettendosi a cantare una canzoncina su Momotarō con una voce femminile\[1].

Nonostante Michael abbia deluso le persone alla conferenza e i membri della propria famiglia, Lisa invece appare ispirata e motivata dall'esperienza passata con lui, rendendola più fiduciosa in se stessa e spera di rivedersi con lui. Lisa scrive una lettera a Michael mentre viaggia in macchina con Emily, che ora possiede un volto diverso.